---
layout:     post
title:      Починати у п'ятницю
date:       2017-11-03 09:30:00
summary:    Не субота шоста ранку, але доволі рано прокинувся, хоча поспав лише годину. Певно, це можна назвати сном..
categories: road
---

Не субота шоста ранку, але доволі рано прокинувся, хоча поспав лише годину. Певно, це можна назвати сном, коли слухаєш храп сусіда у хостелі, не витримуєш й починаєш блукати ранішнім містом провітрити думки. Сьогодні це Таллінн, власне тут пару днів, але не суть. Просто для атмосфери, певно кожен має (або не має) свої асоціації із цим містом, для мене - це в першу чергу стріт-арт й, по класиці, вузенькі вулички.

Думки, здається їх багато, але водночас так мало. Треба сформувати пару тез: <ins>плани</ins>, <ins>подорожі</ins>, <ins>автостоп</ins>, <ins>кауч</ins>, <ins>квапитися або ні</ins>, <ins>спілкування із людьми</ins>, <ins>сенс</ins>, <ins>уповільнити час й отримати насолоду</ins>.

Здавалось б, гуляю ранішнім містом, з іншого боку усі нормальні супермаркети зачинені й ніде не можу купити рисового молока, а воно тут дуже смачне, тому рекомендую. Повертаюся на диван кухні, на фоні якісь люди, чомусь маю вдачу обирати місця, хостел був ніби створений для всіх прибульців із СНД. Плани як завше не здійснюються, або запізнілі, як і моя мандрівка. Прибалтика холодна, пам’ятаю “як вчора”, намагався у дощову погоду доїхати із Вільнюса до Риги, автостопом, по хардкору. Наступного дня взяв квиток на автобус й із комфортом. Це я очевидні речі, що краще не робити цього вночі, а тим паче під дощ, також залишати більше часу на вивчення нового місця, аби якомога більше відчути його красу й прожити дні в унісон із навколишнім осередком. Але ж план-план, як людина, яка ходить на своїх двох, для швидких пересувань на великі відстані, залежу від інших.

Втім плани великі, а мене не стає, тому на ходу змінюю, корегую, аби отримати максимум задоволення. Один-два дні на країну/місто дуже замало, потрібен час на відновлення сил й енергії, не тільки фізичних. Власне так, майже безсенсовно пройшли мої дні у Ризі, у порівнянні із великим й захоплюючим старим Вільнюсом, вона здалася майже нічим не цікавою комашкою. Але варто збирати враження, просто як у житті, справа не у кількості, а якості. Коли місто не зачаровує, то це роблять люди й гаряче смачне какао.

Кауч працює, як у ЄС, так у Білорусі, хоча із Литвою-Латвією не дуже пощастило, шукаю в останні дні. Вчора мав їхати до Пітера, але вирішив почекати до завтра, так би не було б цього ранку, цих слів, але мало місце бути чомусь іншому, “нічого” - це також щось, але розчинене у вакуумі думок й заховане у корках підсвідомості.

А із людьми по-різному, з деякими розмовляєте про все й одразу, після години такого “інтенсиву” сідають геть усі батарейки, а з іншими помаленьку, але також приємно. Тут балансу немає, єдине що, мовчання час від часу сіє ніяковість, яка вбиває. До нескінченності, є “свої” й не “свої” люди, правильний чи не дуже час.

А там де люди й тіндер. Хоча іноді стають сумніви, що там справді люди, коли передивишся й просвайпаєш 100500 фото. Я не соціофоб чи гірше, а справа в тому, що кожен намагається на фото показати себе із кращого боку, не тим, ким є у житті. Мав доволі кумедні випадки, коли страшенно лякався, випадково побачивши героїнь віртуальної переписки у реальному житті. Брало сумління, звичайно, людина - це особистість, а не зовнішність, але хто винен в тому, що перше враження не зіграєш. Якось так гуляв із дівчиною, вищою мене на дві, а то й три голови, ніяковості уникнути не вдалося. Тож свайпай, але очікуй на будь-які несподіванки. 

Життя дивує й взагалі люди дивні створіння. Наостанок відсиплю трохи світлин із ранішньої прогулянки. Усім смачного ранку, нехай вихідні не обтяжуються буднями, а будні вирують яскравими кольорами!

### Емоджик
![desk]({{ site.baseurl }}/images/begin-at-friday/01.jpg)

### Площа, яку не знайшов з першого разу
_![desk]({{ site.baseurl }}/images/begin-at-friday/02.jpg)_

### Хелловін продовжується
![desk]({{ site.baseurl }}/images/begin-at-friday/03.jpg)

### Новорічний настрій
_![desk]({{ site.baseurl }}/images/begin-at-friday/04.jpg)_

PS. Хто не зрозумів, на початку статті відсилка була на пісню <ins>Animall Jazz</ins> “Суббота 6 утра”.