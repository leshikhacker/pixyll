---
layout:     post
title:      Дитя весни
date:       2017-12-24 03:05:00
summary:    Я б хотів тут залишитися на довше, місце, де майже не відчутний час. Де тихий сум перемішаний з не більш гучним щастям..
categories: road
---

### Емоджик
![desk]({{ site.baseurl }}/images/spring-child/claus-home.jpg)

Я б хотів тут залишитися на довше, місце, де майже не відчутний час. Де тихий сум перемішаний з не більш гучним щастям, де холод лагідно лоскоче тіло. Закороткі дні здаються довшими, хоча наразі немає можливості подивитися на сяйво. Європа, столиця Лапландії, до полярного кола 3 кілометри.

Звичайно, то просто дефініція, як і казкова країна невідомого мені походження. Цікаво, хто її так назвав. Одразу згадуються казка Андерсена “Снігова королева”. Мороз переймається на волосся, обличчя ховає шарф, що називається мусар, подарунок від арабського друга. Згодом він ще більше стане у нагоді, але не сьогодні. Вітер посилюється, коли набираю швидкість на ровері. Руками гуляє вітер, я не запакований як слід для такої погоди.

Холод живить мозок. Прекрасно за мить опинитися у лісі. Стежка, велосипед, дерева, сніг. Будь-які рухи видаються вдвічі важчими. Повертаюся думками до бібліотеки, мого тимчасового робочого місця. Послідовність наразі не важлива, це лише спроби згадати й відтворити в думках те, що було. Маю звичайні дні: бібліотека, прогулянка, вечір. Ранок сам собою випадає із звичного ходу речей, розчиняється десь поміж, або до звичного розпорядку.

У цьому була якась гармонія, все як завше не ідеально і шлях лише один - денно примушувати себе рухати світ, має значення лише обрати спосіб, який найбільше буде до смаку. Результати можуть бути різними, але лише два післясмаки: гіркий або солодкий. І ще процес, щастя коли це стає музикою, чимось невагомим, що потім викарбовується у душі як найкращі відчуття. Значне й невідчутне, наче розчиняєшся у невагомості й летиш.

Дурна посмішка на обличчі, яке неможливо прибрати, як би не намагався, та й навіщо то робити. Зима сама вносить корективи, запорошує те, що так турбувало восени, готує до щасливої, часом пізньої, але довгоочікуваної весни. Я - дитя весни, певно то моя улюблена пора року, хоча ніколи не замислювався над цим. Бо кожен період року має свій шарм й характер, невпинно несе різноманіття на контрастах.

Хоч і люблю зиму, за неймовірну красу великої сніжної ковдри, що накриває землю, але в душі несу весну, принаймні намагаюся це робити, бо часом дуже важко розгледіти, що ж там лишилося.

PS. Десь маю безглузді відосики з того чарівного місця, обіцяю колись поділитися.